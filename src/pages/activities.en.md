---
templateKey: activities-page
title: Casa Bernat
description: Turisme rural i sostenible al Pallars Sobirà
hero:
  image: /images/DSC01567.jpg
section:
  title: Activities
  description: >-
    Els hostes gaudiran d'un 20% de descompte en les activitats que ofereixen la
    Núria i en Jaume en la seva empresa d'activitats fisicoesportives
    SnowCanyonPallars (enllaç) com són classes d'esquí, rutes en raquetes,
    descens de barrancs, excursions, vies ferrades, acompanyaments i sortides
    interpretatives de les Valls d'Àneu.


    Isil i el Pallars Sobirà ofereixen una immensitat d'activitats per a tots els públics, des d'esportives a lúdiques, culturals i gastronòmiques.


    A l'hivern la protagonista és la neu. Si us agrada esquiar a pistes tenim Baqueira-Beret (17min fins el pàrquing de La Peülla), Espot-Esquí, Port-Ainé i Tavascan. Si el que busqueu és esquí de fons tenim Tavascan, Virós-Vall Ferrera i Pla de Beret. El territori també ensofereix l'oportunitat de fer diferents rutes amb raquetes. I les opcions de rutes d'esquí de muntanya són inesgotables.


    A la primavera ja comença el bon temps per agafar la bicicleta, ja sigui la de carretera o la de muntanya. Per ambdues les Valls d'Àneu i el Pallars ofereixen uns itineraris espectaculars. També comencen les activitats d'aigua tan emocionants com els barrancs o el ràfting.


    A l'estiu podem seguir amb les activitats de primavera, i alhora, a Valls d'Àneu s'hi sumen els festivals culturals Esbaiola't, Dansàneu, Fira de la Cervesa d'Esterri d'Àneu, Festival de Música Antiga dels Pirineus, baixades de falles a Isil, València d'Àneu i Alós, festes majors cada cap de setmana i varies fires entre altres.


    I a la tardor és un moment increible per fer excursions, anar a buscar bolets o escoltar la brama del cérvol i contemplar el preciós espectacle dels colors dels boscos.


    Per més activitats i esdeveniments a la comarca, la Núria i en Jaume estem a la vostra disposició per informar-vos. També podeu estar informats de tot consultant el web de [Turisme de les Valls d'Aneu](https://www.turismevallsdaneu.com).
  images:
    - /images/DSC01333.jpg
    - /images/DSC01384.jpg
    - /images/DSC01506.jpg
    - /images/DSC01530.jpg
    - /images/DSC01565.jpg
    - /images/DSC01574.jpg
---
